# Smutek Podlasia - wczoraj i dziś

*Poniżej artykuł zamieszczony dawno temu we vlepgazeccie*

Napisał do mnie ziutek, że chłopaki mają problem, bo się jeden z reklamo dawców [to się pisze oddzielnie - tak mówi mój słownik] wycofał i jest wolne miejsce we vlepgazeccie (?), i żeby nie było kichy (pustego miejsca) to potrzebny jest jakiś artykuł. Najlepiej o "Smutku Podlasia", bo to teraz "na fali" i w ogóle. Problem jest złożony, bo już nie raz (dwa razy) próbowaliśmy podejść do tematu - a to przy okazji robienia stron www, a to podczas wywiadu dla CNN na żywca :). I za każdym razem pomysł spalał na przysłowiowej panewce. No ale spróbujmy...

Smutek Podlasia jest w obecnej swojej postaci internetową grupą dyskusyjną. Lecz nie zawsze był on tym, czym jest teraz.....

#### "Smutek Podlasia" - wczoraj i dziś

Dawno, dawno temu, niejaki [Piotr Szlachetny](zerro) (dalej nazywany sobolem) wydawał papierową gazetkę (zin) pt. właśnie "Smutek Podlasia". Było tam trochę opowiadań, rysunków, komiksów, szarad itepe. Jeden z numerów został przetłumaczony nawet na język obcy (serbsko chorwacki, jeśli pamiętam; zrobił to zresztą sam sobol, tłumacząc ze słownikiem wyraz po wyrazie). Potem, a może nawet w tym samym czasie, powstawały Audio Ziny, o tym samym tytule. Tematyka - jak poprzednio - głównie głupoty. Aż w końcu (początek stycznia 99) sobol założył grupę dyskusyjną - smutek podlasia. Na początku były trzy osoby: sobol, tytus i ja. Potem dochodzili inni (skąd u licha oni się brali???) : roberto, misiek, enenek (tak, tak) itede. Dyskutowało się głównie o przeróżnych duperelach, np. zamykaniu rzeczywistości w szafie, chowaniu w zimie śniegu do lodówki żeby był na lato etc. No i tak to się toczyło. Przyszedł belle.de.jour i elmo z palermo (dzisiejsza Fabryka Kaszlu), część osób nie sprostała ciężarowi psychicznemu dyskusji i opuściła listę. Teraz wypadało by powiedzieć kilka słów o parach damsko-męskich powstałych przy udziale smutku. Nic takiego nie miało jednak (niestety?) miejsca. Może wina to tego, iż na liście były tylko 2 dziewczyny: zebra i besta((no i teraz Aika i [Gosia](filips))). Dziś lista zajmuje się w dalszym ciągu krzewieniem głupoty. Przybyły nowe, tęgie mózgi a poziom dyskusji nie wychodzi nadal poza ten, który reprezentują przedszkolaki podczas kłótni o cukierka. No ale o to przecież tam chodzi. Podsumowywując: dotychczas archiwum listy zajmuje prawie 10MB a brało w niej udział bezmała 40 osób (to tak sobie strzeliłem, bo i tak tego nikt nie sprawdzi).
