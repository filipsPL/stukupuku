### Położenie w czasoprzestrzeni  Pryzmatu Tego Co Jest Teraz  na podstawie dotychczasowych badań.

KLAY, Uzbad<br/>
(Smutek Podlasia)

#### W naszej pracy przedstawiamy kilka hipotez dotyczących umiejscowienia Pryzmatu Tego Co Jest Teraz (PyTeCoJeT'u), jego budowy i funkcji oraz wniosków płynących z tych hipotez. Podjęliśmy także próbę porównania wniosków opartych na tych hipotezach z dotychczasowymi doświadczeniami. Zaproponowaliśmy kilka możliwych doświadczeń.

### 0. Informacje Wstępne

#### 0.1 Pryzmat

a. służy analizie - rozszczepia (ale efekt widać gdy puści się wiązkę na ekran)
b. zagina i obniża ostrość - jeśli się przezeń patrzy (jeśli ekranem jest oko)

Za pryzmat służą okoliczności, czas i miejsce.
Obraz = f(x, y, z, t, materiał i kąt prymatu, okoliczności dodatkowe).

#### 0.2 Oceny innych autorów

##### 0.2.1 Słownik poprawnej polszczyzny:

   pryzmat m IV, D pryzmaty ^ Patrzeć na coś,
widzieć coś przez pryzmat czegoś (nie: kogoś)
<<ujmować coś z pewnego punktu widzenia>>: Odkąd
utracił zdrowie, zaczął parzeć na cały świat przez
pryzmat swojej choroby. // U Pol. (2),190.

##### 0.2.2 Słownik języka polskiego:

   pryzmat m IV, D. -u, Ms. ~acie; lm M. -y,
fiz. << graniastosłup prosty, o podstawie trójkąt-
nej, z przezroczystego materiału, służący do
zmiany kierunku biegu wiązki światła oraz do
rozszczepiania światła na barwy składowe;
stosowany w najrozmaitszych przyrządach op-
tycznych >> ^ fraz. Patrzeć na coś, widzieć coś
przez pryzmat czegoś <<ujmować coś z pewne-
go punktu widzenia, interpretować sobie coś
w szczególny sposób>>

##### 0.2.3 Encyklopedia Powszechna PWN:

PRYZMAT, ugrupowanie artyst. działające
1930-39 w Warszawie; czł. P. byli gł. uczniowie
F.Sz. Konarskiego i malarze złączeni z nimi
wspólną ideologią plast., m.in.: L. Adwento-
wicz, J. Dutkiewicz (gł. ideolog grupy), Z. Ko-
nonowicz, K. Laeissch, K. Łada, L. Pękalski,
J.S. Sokołowski, J. Studnicki, W. Taranczewski,
J. Wodyński, K. Tomorowicz (do 1935); two-
rzyli oni zwartą grupę artyst., nie sformowali
na piśmie żadnego programu; w swojej sztuce
wychodzili do natury, a gł. ich zainteresowania
koncentrowały się wokół koloru; powszechne
wśród nich zainteresowanie malarstwem ścien-
nym zrealizowano dopiero po wojnie.

### 1.0 Przedmiot Badań

#### 1.1 Aksjomaty

##### 1.1.1 Niedookreślony punkt teraźniejszości

Niedookreślony punkt teraźniejszości to pewnik aksjomatyczny, którego się nie definiuje. Wyjaśniamy jednak że położenie punktu P jest funkcją czasu (P(t)), a punkt jest niedookreślony bo nie jesteśmy w stanie zatrzymać czasu i wskazać punkt (patrz też zasada Hisenbergera).

##### 1.1.2 Wspomnienia i wrażenia

Wspomnienia i wrażenia minione i otrzymane to pewniki aksjomatyczne których nie definiujemy. Wszystkie wspomnienia i wrażenia minione znajdują się w przestrzeni wspomnień i wrażeń minionych (patrz 1.2.2) a wrażenia otrzymane w siedlisku myśli ().

#### 1.2 Założenia wstępne

##### 1.2.1 To Co Jest Teraz

Jest to otoczenie ? niedookreślonego punktu teraźniejszości P o promieniu dt.

##### 1.2.2 przestrzeń wspomnień i wrażeń minionych

Przestrzenią wspomnień i wrażeń minionych jest niepusta przestrzeń teoretyczna zawierająca wspomnienia i wrażenia minione.

##### 1.2.3 Obraz

Obrazem O jest obraz wspomnienia lub wrażenia minionego, który w Tym Co Jest Teraz przechodzi przez Pryzmat Tego Co Jest Teraz PyTeCoJeT i wpada do siedliska myśli (patrz).

##### 1.2.4 analiza

Analizą jest proces przetwarzania obrazu we wrażenie otrzymane przez siedlisko myśli. By ułatwić rozważania zakładamy że trwa on nie dłużej niż dt.

##### 1.2.5 Siedlisko myśli (A - jak analizator)

Siedliskiem myśli jest teoretyczny przyrząd analizujący obraz o i dający w wyniku wrażenie otrzymane. Siedlisko jest nieskończoną płaszczyzną na która pada obraz.

#### 1.3 Główne założenia - obiekty badań

##### 1.3.1 Pryzmat (PyTeCoJeT)

Przedmiotem jest pryzmat teoretyczny o niedookreślonym kształcie. Jest to więc jednorodna bryła geometryczna o stałej gęstości "G" na ogół różnej od gęstości otoczenia i dwóch nie równoległych powierzchniach przecinających się pod kątem "a". Pryzmat umieszczony jest w przestrzeni w stałej (o czym w następnych rozdziałach) odległości od siedliska myśli tak że istnieje płaszczyzna (normalna Pryzmatu Tego Co Jest Teraz) prostopadła do ekranu i obu płaszczyzn pryzmatu i zmiennej odległości od M.

##### 1.3.2 Przezeń Patrzący (PP)

Przezeń Patrzącym jest patrzący teoretyczny o niedookreślonej budowie i kształcie. Jest on więc bryłą geometryczną z dwuwymiarowym teoretycznym siedliskiem myśli i teoretyczną przestrzenią wspomnień i wrażeń minionych.

#### 1.4 Zdarzenie elementarne

##### 1.4.1 Zdarzenie elementarne ? - definicja

Zdarzeniem elementarnym jest otrzymanie przez Przezeń Patrzącego PP wrażenia otrzymanego - wyniku analizy przez siedlisko myśli obrazu.

#### 1.5 Próba zobrazowanie zjawiska.

Zwracamy uwagę na to że zjawisko jest obiegiem zamkniętym.


Ryc. nr. 1. przedstawia pryzmat teoretyczny, jego cechy charakterystyczne (opisane później) i jego położenie względem Przezeń Patrzącego.


Ryc. nr. 2. przedstawia schemat Zdarzenia. Zwróćmy uwagę na sprzężenie zwrotne - wcześniej nieopisywane zjawisko przechodzenia wrażenia otrzymanego w minione.


Ryc. nr. 3. przedstawia miejsce Zdarzenia i Patrzącego w czasoprzestrzeni.


Ryc. nr. 4. służy pokazaniu Patrzącego jako istoty wydłużającej się z biegiem czasu.

### 2. Hipoteza stałego położenia pryzmatu w czasoprzestrzeni.

#### 2.0 Wstęp

W tym rozdziale zajmiemy się rozważaniami na temat szczególnego przypadku występowania pryzmatu - gdy jest on nieruchomy w czasoprzestrzeni.

#### 2.1 Pryzmat µ.

Taki rodzaj pryzmatu nazywamy pryzmatem µ.

#### 2.2 Hipoteza:

Położenie pryzmatu tego co jest µ jest stałe w czasoprzestrzeni (nie jest funkcją), stanowi punkt w przestrzeni i czasie.
Jest więc niedookreślonym punktem teraźniejszości:
µ = P(X,Y,Z,T)
gdzie T, X, Y, Z = const. (patrz 1.1).

#### 2.3 Wnioski wynikające z hipotezy:

Przezeń Patrzący PP może otrzymać wrażenie otrzymane (wynik analizy obrazu przez siedlisko myśli) - może nastąpić Zdarzenie elementarne (?), tylko w przedziale czasowym ? = (T-dt,T+dt) .

#### 2.4 Informacje dodatkowe:

Warto zaznaczyć że µ nie jest PyTeCoJeT (patrz następny rozdział)
Warto przypomnieć że parametry µ (kąty ? i ?) nie są znane lecz są stałe dla pojedynczego pryzmatu (od nich przecież zależy obraz i wrażenie otrzymane).

### 3. Hipoteza stałego położenia pryzmatu w przestrzeni i jednostajnego przemieszczania w czasie.

#### 3.0 Wstęp

W tym rozdziale zajmiemy się rozważaniami na temat zachowania się pryzmatu na co dzień - czyli gdy istnieje przez dłuższy czas, lecz nie porusza się w przestrzeni.

#### 3.1 Pryzmat ?:

Tego typu pryzmat nazywamy pryzmatem ?.

#### 3.2 Hipoteza:

Położenie pryzmatu tego co jest ? jest stałe w przestrzeni stanowi punkt w przestrzeni, nie jest ono jednak stałe w czasie.
Pryzmat typu ? jest więc funkcją czasu taką że:
?(t´) = µ´ = P(X,Y,Z,t´)
gdzie X,Y,Z = const. i t´ należy do czasu życia PP.

#### 3.3 Wnioski:

1. ? może nastąpić w dla dowolnego t´
2. Za każdym razem gdy nastąpi ? obraz i wrażenie otrzymane mogą być inne od poprzednich.
3. Pryzmat typu ? może przestać wpływać na dotąd zniekształcane obszary przestrzeni wrażeń minionych.
4. Może też zacząć.
5. Dwa pryzmaty typu ?, o przekrywającym się położeniu w przestrzeni, ale inaczej poruszające się w czasie mogą znaleźć się w tym samym miejscu czasoprzestrzeni. Ich wzajemne oddziaływanie może przynieść trudne do przewidzenia efekty.

### 4. Propozycja zasad dotyczących hipotezy słabookreślonego położenia pryzmatu w czasoprzestrzeni.

#### 4.1 Wstęp

Według autorów ta hipoteza, jako najogólniejsza, stanowi potencjalnie najlepszy opis Pytecojeta.

#### 4.2 Hipoteza

1. Zmienny w czasie Pytecojet ? przemieszcza się w czasoprzestrzeni, nie przymujemy żadnych upraszczających założeń.
2. Dziedzina funkcji pryzmatu jest ograniczona w czasoprzestrzeni.
3. Funkcja pryzmatu nie musi być ciągła, ani ograniczona, o czym świadczą chwilowe zaniki pamięci pod wpływem nagłych zdarzeń.

#### 4.3 Wnioski

1. Nie wydaje się celowe budowanie hipotetycznego Pytecojeta z kilku składowych pryzmatów ?.
2. Pryzmaty µ i ? mogą stanowić kolejne przybliżenia pryzmatu ? 

### 5. Wnioski Końcowe i Proponowane Doświadczenia.

#### 5.1 Koniec Prac

Na skutek wielu różnych wydarzeń prace nad teorią PyTeCoJeTa została przerwana bez zakończenia, tak więc nie ma wniosków, proponujemy jednak kilka doświadczeń, których szczegółowego opisu jednak nie zamieszczamy.

#### 5.2 Proponowane doświadczenia

Przyszłym badaczom, entuzjastom naszych koncepcji, którzy będą skłonni rozwijać naszą teorię proponujemy następujące doświadczenia:
1) Okłamać kogoś i po kilku dniach wyjawić mu prawdę. (Tworzymy zdarzenia, następnie nowy pryzmat tego co jest).
2) Spoglądanie na własną przeszłość i na sposób w jaki patrzyło się na swoją przeszłość w przeszłości.

#### 5.3 Podziękowania

Dziękujemy Uniwersytetowi Warszawskiemu i L.O. 2 za doświadczenia życiowe które skłoniły nas do rozmyślań. Znajomym dalszym i bliższym przekazuję wyrazy uznania - bez was nie mieli byśmy na co patrzeć przez pryzmat.
