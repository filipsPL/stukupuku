**I. Słowotwórstwo odkrywcze:<br/>**

"komboje" - inaczej kowboje (ang. cowboy czyt.: kałboj), ale w przedszkolu bawiliśmy się w kombojów, co jest ładniejsze, bo "kom" to "przychodzić", a "kał" to... "krowa" po angielsku.<br/>
"inożarły" - tak dziadek Krystiana S. określa dinozaury. Bo "dinozaury" to nazwa zupełnie niezrozumiała, a "inożarły" tłumaczy czemu wyginęły i daje do myślenia. Byłeś dziś na spacerze albo grałeś w piłkę? ... a jadłeś?<br/>


II. W poszukiwaniu samotnego palca.<br/>
Na przykład jak ktoś powie że jest "sam jak palec" to ja za bardzo nie wiem o jaki palec chodzi. Bo jak się tak swoim przyglądam, to nie za bardzo są samotne. Albo jak ta pani pokazała dłonie w kiosku - to też nie było tam samego palca. 
Kiedyś jechałem samochodem i wyprzedzałem autobus z jakąś wycieczką szkolną. W tylnym oknie tkwiło kilku chłopaków i pokazywało wszystkim palec zwany środkowym. Wyglądał on rzeczywiście jakby był sam, ale czy tak było w rzeczywistości?<br/>
No i jeszcze można pomyśleć, że drwal albo pracownik tartaku mógłby mieć samotnego palca, ale wtedy to powinno się mówić "samotny jak palec jednopalcego drwala".<br/> 
Jak na razie wciąż stwierdzam, że palce raczej nie są samotne. Samotna może być głowa albo nos, ale nie palec.<br/>
A może ten palec to przenośnia, której nie rozumiem? Może nie chodzi o palec tylko plac albo padalec?<br/>
Jeśli ktoś z Was rozwikła zagadkę samotnego palca to proszę o informację.<br/>

Na dzisiaj przyjmuję nastepujące rozwiązanie problemu:<br/>
Ktoś kto mówi, że jest sam jak palec wyraża tym, że właśnie nie jest sam. Jest w tym pewna ironiczna gra słów.<br/>
Analogicznie np. jeśli ktoś powie "elegancki jak strach na wróble" znaczy to "nieelegancki".


III. Kiedyś też wyłapywałem podobnie jak Filip pleonazmy i tautologie i znalazłem przy okazji kilka pięknych, pojedynczych słów. Pamiętam trzy:<br/>

drogocenna<br/>
starodawna<br/>
autokar<br/>

IV. Zagadka i odpowiedź?

- Co to jest brat pit?<br/>
- Knysz.<br/>

Kolejna zagadka:<br/>
- Co to za zagadka: dwie kulki i armatka? (też pamiętam z przedszkola)<br/>
Kto odgadnie dostanie nagrodę.
