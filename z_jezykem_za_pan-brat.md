**I. Słowotwórstwo odkrywcze:\\**

"komboje" - inaczej kowboje (ang. cowboy czyt.: kałboj), ale w przedszkolu bawiliśmy się w kombojów, co jest ładniejsze, bo "kom" to "przychodzić", a "kał" to... "krowa" po angielsku.\\
"inożarły" - tak dziadek Krystiana S. określa dinozaury. Bo "dinozaury" to nazwa zupełnie niezrozumiała, a "inożarły" tłumaczy czemu wyginęły i daje do myślenia. Byłeś dziś na spacerze albo grałeś w piłkę? ... a jadłeś?\\


II. W poszukiwaniu samotnego palca.\\
Na przykład jak ktoś powie że jest "sam jak palec" to ja za bardzo nie wiem o jaki palec chodzi. Bo jak się tak swoim przyglądam, to nie za bardzo są samotne. Albo jak ta pani pokazała dłonie w kiosku - to też nie było tam samego palca. 
Kiedyś jechałem samochodem i wyprzedzałem autobus z jakąś wycieczką szkolną. W tylnym oknie tkwiło kilku chłopaków i pokazywało wszystkim palec zwany środkowym. Wyglądał on rzeczywiście jakby był sam, ale czy tak było w rzeczywistości?\\
No i jeszcze można pomyśleć, że drwal albo pracownik tartaku mógłby mieć samotnego palca, ale wtedy to powinno się mówić "samotny jak palec jednopalcego drwala".\\ 
Jak na razie wciąż stwierdzam, że palce raczej nie są samotne. Samotna może być głowa albo nos, ale nie palec.\\
A może ten palec to przenośnia, której nie rozumiem? Może nie chodzi o palec tylko plac albo padalec?\\
Jeśli ktoś z Was rozwikła zagadkę samotnego palca to proszę o informację.\\

Na dzisiaj przyjmuję nastepujące rozwiązanie problemu:\\
Ktoś kto mówi, że jest sam jak palec wyraża tym, że właśnie nie jest sam. Jest w tym pewna ironiczna gra słów.\\
Analogicznie np. jeśli ktoś powie "elegancki jak strach na wróble" znaczy to "nieelegancki".


III. Kiedyś też wyłapywałem podobnie jak Filip pleonazmy i tautologie i znalazłem przy okazji kilka pięknych, pojedynczych słów. Pamiętam trzy:\\

drogocenna\\
starodawna\\
autokar\\

IV. Zagadka i odpowiedź?

- Co to jest brat pit?\\
- Knysz.\\

Kolejna zagadka:\\
- Co to za zagadka: dwie kulki i armatka? (też pamiętam z przedszkola)\\
Kto odgadnie dostanie nagrodę.
