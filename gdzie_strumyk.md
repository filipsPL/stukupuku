# Gdzie strumyk płynie z wolna, rozsiewa zioła maj?


### Wstęp

Tytułowe pytanie przewija się jak mantra podczas wycieczek szkolnych (zwłaszcza niższych klas szkół podstawowych), obozów harcerskich i wszelkich wycieczek zamiejskich o charakterze turystycznym lub też rekreacyjnym. W wielu głowach rodzi się zatem pytanie, gdzie właściwie płynie z wolna ten strumyk a maj rozsiewa zioła. Pojawić się również może pytanie, czy to nie chodzi przypadkiem o redaktora Maja z serialu telewizyjnego, który po zakończeniu kariery aktorskiej oddalił się na zasłużoną emeryturę gdzieś np w okolice Zamościa. Dla ustalenia uwagi (jak również z przyczyn techniczno-logistycznych) założyliśmy, iż nie chodzi tu o red. Maja lecz o [miesiąc maj](http://pl.wikipedia.org/wiki/Maj).


### Badania terenowe

W celu znalezienia opisanego w piosence miejsca udaliśmy się (my czyli [Gosia](gosia) i [filips](filips)) na badania terenowe w okolice Jaktorowa (woj. Mazowieckie). Dojazd za pomocą PKP z dworca Warszawa Śródmieście do stacji Jaktorów.


### Wyniki własne

W toku wycieczki znaleźliśmy takie oto lokalizacje (koordynaty, NE, WGS84):


* 52.0217473525554,20.6162362452597 - (BAGNO) tam jest akurat bagno, ale w okolicach płyną strumyki i rośnie ziele wszelakie

* 52.0034953393043,20.5498493928462 - (PARK) to z kolei park, ale dość duży. wiec można śmiało pohasać. są strumyki i staw.

* 52.047371333465,20.5559478141368 - (STRUMYK 1) a tu z kolei jest mosteczek nad strumyczkiem, a w około łąki - bardzo polecam, zwłaszcza okolicę.

Poniższa mapka przedstawia plan sytuacyjny wymienionych miejsc. :

![gdzie_strumyk.gif](/.attachments/gdzie_strumyk.gif)



### Nowe hipotezy

(2009.09.18)

Niezależni naukowcy odkryli niedawno u babci Hani na stryszku zdumiewające materiały z tajnych zgromadzeń, którym za młodu przewodniczyła była babcia Hania. Dokumenty zawierają m. in. zapis pieśni gminnych i ludowych, które odśpiewywano przy ognisku dla zmylenia ewentualnych tajnych prowokatorów, tudzież Felka szwagra żony brata (z nieznanych dotychczas powodów wykluczonego z zebrań).

Ze zdumieniem stwierdzono, że popularna piosenka w zapisie rozpoczyna się następująco:

"Gdzie strumyk płynie z Wolna (...)"

W wyniku dociekliwych i rozpaczliwych badań geograficznych wytypowano miejscowość odpowiadającą archiwalnemu opisowi: .
[Woleń](http://pl.wikipedia.org/wiki/Woleń).

Badania są kontynuowane. W najbliższym czasie zorganizowana zostanie wyprawa na teren sołectwa Woleń w poszukiwaniu strumyka.
Podobnie, jak poprzednie koordynaty, jest to jednak Bardzo Zachodnie Podlasie. Stąd niewątpliwie Jeszcze Większy Smutek Podlasia Właściwego.
