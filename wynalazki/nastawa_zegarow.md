Kto ma zegarek z sekundnikiem, ten wie, że jak jest 23:43:55 to jest właśnie taka godzina, co do sekundy (o ile ma dobrze ustawiony zegarek, wg. sygnału czasu emitowanego z Głównego Urzędu Miar i Jakości w Warszawie). Ok. Ale np na dworcu kolejowym są zegary elektroniczne bez sekundnika, czyli w danej godzinie pasażer odczyta godzinę 23:43. Ale przecież w rzeczywistości jest juz bardziej godzina 23:44! No i tu dochodzimy do sedna racjonalizacji. Godziny na wyświetlaczach "bez sekund" powinny być zaokrąglane, coś jak round(). Zobrazujmy to jeszcze jednym przykładem:

* godzina 12:00:02, zaokrąglamy "w dół" czyli w skrócie wyświetla nam się godz. 12:00

* godzina 12:00:33, zaokrąglamy "w górę" czyli wyświetla nam się 12:01.
Zadanie dla Czytelnika: jak powinny być wyświetlane następujące godziny w trybie godzinowo-minutowym:

* 03:22:18

* 11:49:31

* 22:15:15

* 08:00:22
Na poprawne odpowiedzi na kartach pocztowych czekamy do następnego zaćmienia słońca.
