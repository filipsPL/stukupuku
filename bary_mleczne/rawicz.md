# Bary mleczne w Rawiczu


*miasto:*  Rawicz    <br/>
*nazwa:*  nazwa_nieznana   <br/>
*adres:*  osiedle Westerplatte   <br/>
*przykladowe ceny:*  jajka + surówka niecała złotówka   <br/>
*opis:*  Na osiedlu Westerplatte w Rawiczu otwarto filię Baru Mlecznego PSS. Szybko zyskała uznanie. Ciągle zwiększa się liczba konsumentów. Nie potrawy mleczne wydaje głównie, lecz obiady. Bar powstał w miejsce sklepu monopolowego, który został przeniesiony do sąsiedniego sklepu PSS. Obecne, niezbyt obszerne lokum baru jest tymczasowe. Kiedy zostanie zakończony remont sklepu PSS w blaszaku, tam znajdzie stałą siedzibę. Do baru na Westerplatte są dostarczane gotowe potrawy z macierzystego lokalu gastronomicznego, głównie obiady. - Na śniadania przychodzi niewiele osób. Natomiast liczba wydawanych obiadów z każdym dniem rośnie. Tak wielu mamy klientów. Dotąd o godz. 15.00 brakowało dań - mówi Halina Piwowar, pracownica baru. - Jem tu codziennie, bo potrawy są smaczne i świeże - wyznaje Władysław Białek. Jego żona bardzo chwali krokiety z mięsem, a zwłaszcza zupę jarzynową. Bar serwuje też potrawy bardziej wymyślne, np. kotlety: ,,królowa Bona'', schabowy po cygańsku czy de voieleis. Wielkim powodzeniem cieszą się gołąbki, i frytki. Chwalone są surówki w kilku odmianach. Większość klientów bierze obiady na wynos. Choć małe pomieszczenie jest estetycznie urządzone i dobrze wentylowane. - U nas można zjeść obiad za niecałą złotówkę, np. jajka sadzone z surówką. Schabowy kosztuje 5 - 6 zł - informuje Małgorzata Sztulpa. Ten bar przełamuje stereotypy. Stołują się w nim nie tylko ludzie skromnie sytuowani. Przychodzą też biznesmeni. - Czy warto gotować, skoro obiady są tak tanie? Zresztą żona też pracuje. Ten bar nam się udał - wyznał przedsiębiorca.   <br/>
*informator:*  STK - Gazeta Poznańska   <br/>
*aktualizacja:*    lato 2001   <br/>

Powrót do [listy miast](/bary_mleczne)


