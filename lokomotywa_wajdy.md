Zekranizowano już *Quo Vadis*, *W pustyni i w puszczy*, *Pana Tadeusza*, *Dziady*, a nawet *Trylogię* Sienkiewicza. Wydawałoby się, że w zbiorze arcydzieł polskiej literatury nie ma już elementów czekających na swojego reżysera... Ale nie! Jest jeszcze jedno dzieło czekające na wejście na szerokie ekrany! To *Lokomotywa* Brzechwy.

Fakt, że nie słyszymy żadnych publicznych dyskusji na temat tego utworu i możliwości przeniesienia go na taśmę filmową, dowodzi, że sprawa jest poważniejsza, niż mogłoby się wydawać. Otóż prawdopoobnie istnieją już zaawansowane prace nad *Stoi na stacji lokomotywa*, a cisza medialna spowodowana jest utrzymywaniem tajemnicy komercyjnej.

Uważamy taki stan rzeczy za oburzający. Polskie społeczeństwo ma prawo w pełni konsumować owoce swojej spuścizny duchowej! Niniejszy projekt ma na celu rekonstrukcję i zdobycie informacji na temat tajnego projektu *Lokomotywa*.

# Lokomotywa Wajdy - ekranizacja kolejnego arcydzieła

## Tekst źródłowy

*Lokomotywa* Wajdy zostanie oparta na wersji tekstu z roku ????. Poniżej pełen tekst źródłowy.

Stoi na stacji lokomotywa,<br/>
Ciężka, ogromna i pot z niej spływa:<br/>
Tłusta oliwa.<br/>
<br/>
Stoi i sapie, dyszy i dmucha,<br/>
Żar z rozgrzanego jej brzucha bucha:<br/>
Uch - jak gorąco!<br/>
Puff - jak gorąco!<br/>
Uff - jak gorąco!<br/>
Wagony do niej podoczepiali<br/>
Wielkie i ciężkie, z żelaza, stali,<br/>
I pełno ludzi w każdym wagonie,<br/>
A w jednym krowy, a w drugim konie,<br/>
A w trzecim siedzą same grubasy,<br/>
Siedzą i jedzą tłuste kiełbasy,<br/>
A czwarty wagon pełen bananów,<br/>
A w piątym stoi sześć fortepianów,<br/>
W szóstym armata - o! jaka wielka!<br/>
Pod każdym kołem żelazna belka!<br/>
W siódmym dębowe stoły i szafy,<br/>
W ósmym słoń, niedźwiedź i dwie żyrafy,<br/>
W dziewiątym - same tuczone świnie,<br/>
W dziesiątym - kufry, paki i skrzynie,<br/>
A tych wagonów jest ze czterdzieści,<br/>
Sam nie wiem, co się w nich jeszcze mieści.<br/>
Lecz choćby przyszło tysiąc atletów<br/>
I każdy zjadłby tysiąc kotletów,<br/>
I każdy nie wiem jak się wytężał,<br/>
To nie udźwigną, taki to ciężar.<br/>
Nagle - gwizd!<br/>
Nagle - świst!<br/>
Para - buch!<br/>
Koła - w ruch!<br/>
<br/>
Najpierw -- powoli -- jak żółw -- ociężale,<br/>
Ruszyła -- maszyna -- po szynach -- ospale,<br/>
Szarpnęła wagony i ciągnie z mozołem,<br/>
I kręci się, kręci się koło za kołem,<br/>
I biegu przyspiesza, i gna coraz prędzej,<br/>
I dudni, i stuka, łomoce i pędzi,<br/>
A dokąd? A dokąd? A dokąd? Na wprost!<br/>
Po torze, po torze, po torze, przez most,<br/>
Przez góry, przez tunel, przez pola, przez las,<br/>
I spieszy się, spieszy, by zdążyć na czas,<br/>
Do taktu turkoce i puka, i stuka to:<br/>
Tak to to, tak to to , tak to to, tak to to.<br/>
Gładko tak, lekko tak toczy się w dal,<br/>
Jak gdyby to była piłeczka, nie stal,<br/>
Nie ciężka maszyna, zziajana, zdyszana,<br/>
Lecz fraszka, igraszka, zabawka blaszana.<br/>
<br/>
A skądże to, jakże to, czemu tak gna?<br/>
A co to to, co to to, kto to tak pcha,<br/>
Że pędzi, że wali, że bucha buch, buch?<br/>
To para gorąca wprawiła to w ruch,<br/>
To para, co z kotła rurami do tłoków,<br/>
A tłoki ruszają z dwóch boków<br/>
I gnają, i pchają, i pociąg się toczy,<br/>
Bo para te tłoki wciąż tłoczy i tłoczy,<br/>
I koła turkocą, i puka, i stuka to:<br/>
Tak to to, tak to to, tak to to, tak to to!...<br/>

## Dane

Tytuł: *Lokomotywa* <br/>
Reżyseria: *Andrzej Wajda* <br/>
Rok produkcji: *2007* <br/>


## Aktorzy

### ...a w trzecim siedzą same grubasy

W słynnej scenie z grubasami wystąpią:

* grubas z kiełbasą I -- Krzysztof Kowalewski

* grubas z kiełbasą II -- Marek Perepeczko

* grubas z kiełbasą III -- Wojciech Mann

![k-kowalewski.jpg](/.attachments/k-kowalewski.jpg =200x)
![perepeczko_m.jpg](/.attachments/perepeczko_m.jpg =200x)
![mann.jpg](/.attachments/mann.jpg)





