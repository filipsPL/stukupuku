# Spalone kawały



### Intro

Często jest tak, że ktoś jeden nie zrozumie jakiegoś dowcipu albo zrozumie opacznie. Ma jednak wewnętrzne silne przekonanie, że dowcip ten jest na tyle dobry, że można go śmiało opowiedzieć znajomym. Zmienia jednak w nim jakiś szczegół, wg niego mało istotny, a w rzeczywistości kluczowy dla całego kawału.

Takie oto spalone kawały śmieszą nieraz bardziej niż kawały oryginalne.

### Przykłady

|   Kawał   |   Kawał spalony   |
| ---------- | ------------------ |
| Do Polski przyjechał Kohl, wiec Kwaśny zaprosił go do restauracji. Kelner pyta się tam Kwacha:\\ - Panie prezydencie, co podać?\\ Na to Olo:\\ - Dla mnie piwo, a dla **Helmuta cola...** | Do Polski przyjechał Kohl, wiec Kwaśny zaprosił go do restauracji. Kelner pyta się tam Kwacha:\\ - Panie prezydencie, co podać?\\ Na to Olo:\\ - Dla mnie piwo, a dla **Helmuta pepsi...** ((Zastanawiam się nad takim spaleniem: Do Polski przyjechał Putin, wiec Kwaśny zaprosił go do restauracji. Kelner pyta się tam Kwacha:\\ - Panie prezydencie, co podać?\\ Na to Olo:\\ - Dla mnie piwo, a dla **Putina - Kola...**)) |
| Dlaczego Miś nie rozpuszcza się w benzenie?\\ Bo jest **polarny**. | Dlaczego Miś nie rozpuszcza się w benzenie?\\ Bo jest **brunatny**. |
| Przychodzi facet do apteki:\\ - Przepraszam, czy mógłbym **zadzwonić**?\\ - Prosze bardzo.\\ Facet wyciąga dzwoneczek: *dzyń*, *dzyń* | Przychodzi facet do apteki:\\ - Przepraszam, czy mógłbym **zatelefonować**?\\ - Prosze bardzo.\\ Facet wyciąga dzwoneczek: *dzyń*, *dzyń* |
| There are only **10** types of people in the world: Those who understand binary, and those who don't. | There are only **ten** types of people in the world: Those who understand binary, and those who don't. |
| Czym się różni wróbelek? Że ma jedną nóżkę **bardziej** od drugiej. | Czym się różni wróbelek? Że ma jedną nóżkę **dłuższą** od drugiej. ((Jest to ciekawy przykład spalenia kawału abstrakcyjnego. Kawały abstrakcyjne są trudniejsze do palenia od innych. Aby spalić taki żart, należy zmodyfikować go tak, żeby nabrał sensu -- jakiegoś małego, ale jednak sensu.)) |
| Przychodzi baba do **lekarza**, a lekarz też baba. | Przychodzi baba do **lekarki**, a lekarka też baba. |
| Przychodzi baba do lekarza, a **lekarz też baba**. | Przychodzi baba do lekarza, a **baba też lekarka**. |
| Stoi dwóch uczniów na przerwie:\\ - **Za ile** dzwonek?\\ - Za 5 zł. | Stoi dwóch uczniów na przerwie:\\ - **Po ile** dzwonek?\\ - Po 5 zł. |
| Jak blondynka robi dżem? - obiera pączki... | Jak blondynka robi pączki? - ??? ((Jak spalić ten kawał zastanawia się Basia z Warszawy)) |

### Ogólna metoda palenia kawałów

Tak zastanawiam się, jaka jest ogólna metoda palenia dowcipów... Chyba trzeba 
znaleźć źródło śmieszności i dokonać w kawale najmniejszej zmiany, która 
usunie śmieszność. Ważne, żeby zmiana była jak najmniejsza - zbyt duże 
przerobienie kawału nie daje fajnego efektu.

#### przykład

Powyższą teorię pozwolę sobie zilustrować poniższym przykładem:

##### oryginał

Do Polski przyjechał Kohl, wiec Kwaśny zaprosił go do restauracji. Kelner pyta 
się tam Kwacha:
- Panie prezydencie, co podać?
Na to Olo:
- Dla mnie piwo, a dla Helmuta cola...

##### spalone dobrze

Do Polski przyjechał Kohl, wiec Kwaśny zaprosił go do restauracji. Kelner pyta 
się tam Kwacha:
- Panie prezydencie, co podać?
Na to Olo:
- Dla mnie piwo, a dla Helmuta pepsi...

##### spalone źle

Do Polski przyjechał Putin, wiec Kwaśny zaprosił go do restauracji. Kelner 
pyta się tam Kwacha:
- Panie prezydencie, co podać?
Na to Olo:
- Dla mnie piwo, a dla Putina kwas chlebowy.
