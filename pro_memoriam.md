```
From: Filip Stefaniak <filips@infinit...>
Mailing-List: list smutek_podlasia
Date: Thu, 17 Nov 2005 22:37:28 +0100
Subject: Re: [Neurobiology] wielcy =?ISO-8859-2?Q?odchodz=B1?=

[...] mi by się bardziej podobało coś takiego:

- są jakieś sprawy o których w danej chwili jest głośno. ale za kilka
lat już się o tym zapomina. np pamiętam, że jak byłem mały, to był
program "kwant" i tam np czasem mówili, że właśnie wkosmos wyleciała
jakaś sonda, co ma zbadac coś ciekawego, ale pierwsze dane prześle
dopiero w roku np 2005. A ja sobie myślałem, o rany jak to długo trzeba
czekać, i tak przez kilka dni nie mogłem się doczekać a potem zapominałem.

A taki przypominacz by mi przypominał w roku 2005 żeby zobaczy, co też
sonda nam przesłała ciekawego na ziemię.

```

Rzeczy warte zapamiętania i sprawdzenia na przyszłość:


* [zapach światła](zapach_światła), sprawdzić **jesienią 2006**

* Amerykański wynalazca, Michael Thomas, właściciel Colossal Storage, twierdzi, że jest pierwszą osobą, która rozwiązała problemy bezdotykowej optycznej spintroniki (nauki o właściwościach elektronów), co spowoduje, że pojawią się dyski twarde o pojemności milion razy większej niż obecnie - dokładniej 1.2 petabajta (1024TB)! Technologia Thomasa opiera się na kontroli pojedynczych spinów elektronu (w którą stronę one się kręcą). Dzięki operowaniu tak małymi tworami, elektroniczne urządzenia mogą być znacznie mniejsze. Analogią jest tu Układ Słoneczny, w którym każda z planet wiruje w jednym kierunku. Gdybyśmy posiadali możliwość ustalenia dowolnego kierunku obrotów, można by w ten sposób kodować informacje. Agent Thomasa w Japonii podobno rozmawia z kilkoma poważnymi kompaniami. Końcowy produkt ma się znaleźć na rynku za **5 lat (czyli 2011)**, a jego koszt prawdopodobnie wyniesie około 750 dolarów. Niewiele jak na totalną rewolucję. 

* Z Przylądka Canaveral na Florydzie wystartowała (19 stycznia 2006) sonda "[New Horizons](new_horizons)", która ma dotrzeć na planetę Pluton **w połowie 2015 roku**. Celem Misji New Horizons jest zebranie i przesłanie na ziemię informacji o budowie geologicznej i składzie atmosfery Plutona. Jest to jedyna planeta układu słonecznego do której nie dotarła jeszcze żadna sonda kosmiczna.

* pokazowa siłownia termojądrowa ruszy w Cadarache **około 2040 roku**. Reaktor ma już nazwę ITER, która jest zarówno akronimem anglojęzycznego określenia International Thermonuclear Experimental Reactor (Międzynarodowy Eksperymentalny Reaktor Termojądrowy) jak i łacińskim słowem "droga". Podpisane we wtorek porozumienie tworzy międzynarodową organizację, która zajmie się realizacją projektu ITER. W maju zeszłego roku uzgodniono, że reaktor powstanie w Cadarache koło Marsylii. O lokalizację bardzo starała się Japonia, ale ostatecznie zwyciężyła południowa Francja. Koszt stworzenia ITER wyniesie 10 mld euro. Budowa reaktora rozpocznie się wiosną przyszłego roku i potrwa co najmniej osiem lat. Uczestnicy porozumienia mają nadzieję, że pokazowa siłownia termojądrowa ruszy w Cadarache około 2040 roku. W reaktorze ITER zachodzić będą reakcje termojądrowe, takie jak w Słońcu i innych gwiazdach, pozwalające na bezpieczną produkcję wielkich ilości energii. Paliwem do reaktora mają być izotopy wodoru: deuter, którego pod dostatkiem jest w morskiej wodzie, i tryt, który w naturze występuje znacznie rzadziej, ale za to powstaje w wyniku samej reakcji termojądrowej. Ilości wytwarzanej energii są tak olbrzymie, że przy stosunkowo niewielkiej liczbie reaktorów można teoretycznie zaspokoić globalne zapotrzebowanie na elektryczność. Co więcej, urządzenia są bezpieczne: przy jakiejkolwiek awarii reakcja ustaje samoistnie, a promieniowanie jest na tyle małe, że nie stanowi zagrożenia. Poza tym energia termojądrowa jest tania i czysta: odpady radioaktywne nie stanowią problemu, podczas reakcji nie powstają też gazy cieplarniane. Jednak zdaniem pesymistów nie jest pewne, że urządzenie kiedykolwiek będzie działać. Sceptycy podkreślają, że koszty budowy reaktora są dość duże. Ponadto dziś nie ma żadnej gwarancji, że projekt ITER się powiedzie, bo nie wiadomo czy fizycy poradzą sobie ze wszystkimi problemami technicznymi. W pracach nad budową reaktora biorą udział trzy polskie ośrodki badawcze: Instytut Fizyki Plazmy i Laserowej Mikrosyntezy, Politechnika Warszawska i Instytut Problemów Jądrowych. Jose Manuel Barroso nazwał porozumienie w sprawie reaktora ITER historycznym wydarzeniem, podkreślając perspektywę uzyskania niewyczerpalnego źródła czystej energii i konieczność odchodzenia przez ludzkość od zanieczyszczających środowisko paliw kopalnych. Za: http://gospodarka.gazeta.pl/gospodarka/1,33207,3746876.html
